###Pani Walewska
*Nie będzie to biografia kochanki Napoleona, lecz przepis na ciasto, które od 30 lat jest przygotowywane na ważne okazje    
w moim domu. Z dwóch powodów:*  
 *1. zawsze się udaje i nie grozi wpadka,*  
 *2. jest wyśmienite.*   
*Jest to genialne połączenie: kruchości ciasta, delikatności bezy, aksamitu masy budyniowej, kwśnego posmaku powideł śliwkowych  
i lekkiej goryczki włoskich orzechów.*
***  
####Składniki  
######Ciasto
* 40 dkg mąki tortowej przesianej przez sito,
* żółtka z 5 jaj,
* 1 kostka margaryny np. "Kasia",
* 2 łyżeczki proszku do pieczenia,
* 3 łyżki cukru.  

######Beza  
* białka z 5 jaj,
* 1 szklanka cukru.  

######Masa budyniowa
* 2 waniliowe budynie,
* 750 ml mleka,
* kostka masła.  

Wszystkie składniki na ciasto razem dokładnie posiekać i zagnieść. Podzielić na dwie części, które można zamrozić lub od razu wykładać na prostokątne blachy, wcześniej posmarowane tłuszczem i posypane bułką tartą. Oba placki posmarować powidłami śliwkowymi. Ubić pianę z białek ze szczyptą soli i nadal ubijając dodawać stopniowo 1 szklankę cukru. Tak przygotowaną masę wyłożyć na posmarowane powidłami  placki. Ubite białka posypać orzechami włoskimi(około 30 dkg).  
Piec w temp. 180C przez około 20 minut na złoty kolor. Pozostawić do ostygnięcia.  
Budynie ugotować w podanej ilości mleka. Utrzeć masło i dodać do niego porcjami wystudzony budyń. Po dokładnym wymieszaniu składników na koniec można dodać trochę alkoholu. Przełożyć placki masą budyniową i włożyć do lodówki.   

***Następnego dnia efekt murowany!***  

![Tekst alt](https://encrypted-tbn1.gstatic.com/images?q=tbn:ANd9GcT1Go6GkDNo4hDmcKPssEAn7oJzk5QPiiOtds8xYsptdQfHOSEz)  

##***Smacznego:)***




 

















