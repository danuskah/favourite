###Pani Walewska  
*Nie będzie to biografia kochanki Napoleona, lecz przepis na ciasto, które od 30 lat jest przygotowywane na ważne okazje    
w moim domu. Z dwóch powodów:*  
 *1. zawsze się udaje i nie grozi wpadka,*  
 *2. jest wyśmienite.*   
*Jest to genialne połączenie: kruchości ciasta, delikatności bezy, aksamitu masy budyniowej, kwśnego posmaku powideł śliwkowych  
i lekkiej goryczki włoskich orzechów.*
***  
####Składniki:  
* 40 dkg mąki tortowej przesianej przez sito,
* 5 jaj,
* 1 kostka margaryny np. "Kasia",
* 2 łyżeczki proszku do pieczenia,
* 3 łyżki cukru do ciasta,  
* 1 szklanka cukru do bezy,
* 2 waniliowe budynie,
* 750 ml mleka,
* kostka masła.
Mąkę, żółtka, margarynę, proszek do pieczenia, cukier razem dokładnie posiekać i zagnieść.Podzielić na dwie części, które można zamrozić lub od razu wykładać na prostokątne blachy, wcześniej posmarowane tłuszczem i posypane bułką tartą. Oba placki posmarować powidłami śliwkowymi. Ubić pianę z białek ze szczyptą soli i stale ubijając dodawać stopniowo 1 szklankę cukru. Tak przygotowaną masę nałożyć na posmarowane powidłami oba placki. Ubite białka posypać orzechami włoskimi(około 30 dkg).Piec w temp. 180C przez około 20 minut na złoty kolor. Pozostawić do ostygnięcia.  
Ugotować budynie w podanej ilości mleka. Utrzeć masło i dodać do niego porcjami wystudzony budyń. Po dokładnym wymieszaniu składników na koniec można dodać trochę alkoholu. Przełożyć placki masą budyniową i włożyć do lodówki.  
* k
* c
* c
* c
* c
* c
* c
* c
c
c



 

















