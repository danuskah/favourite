###Tort makowo-cytrynowy
*Po raz pierwszy kosztowany może zaskoczyć kompozycją smakową i nie koniecznie przypaść do gustu. Jednak po jakimś czasie odzywa się głód na tego rodzaju połączenie , cytryny ze słodyczą ciasta makowego. Od tego momentu zostaje się fanem tego tortu. Jego przygotowanie jest pracochłonne, ale efekt znakomity. Polecany na specjalne okazje.*
***
####Składniki
#####Ciasto
* 0.5 kg maku,
* 10 jaj,
* 10 dkg bułki tartej,
* 2 czubate łyżki miodu,
* olejek migdałowy,
* 2 płaskie łyżeczki proszku do pieczenia.   

Wieczorem mak spażyć mlekiem i zagotować. Następnego dnia odsączyć i 3 razy zemleć. Utrzeć zmielony mak   
z cukrem pudrem. Dodać żółtka oraz resztę składników. Na koniec dodać pianę z białek i lekko wymieszać. Wstawić do ciepłego piekarnika i piec w temp. 180 C-200 C, aż wbity patyk będzie suchy (około 1.5 godziny).   

#####Masa
* 10 całych jaj,
* 2 szklanki cukru,
* 3 kostki masła,
* starta skórka z 1 cytryny,
* sok z 1 cytryny,
* roztwór z 1 łyżeczki kwasku cytrynowego i 2 łyżek wody.   

Jaja z cukrem ubić na parze do uzyskania gęstej masy. Ostudzić cały czas ubijając. Utrzeć masło i dodawać do niego stopniowo(żeby sie nie zważyła masa) po 1 łyżce ubitych jaj. Na koniec ciągle mieszając dodać skórkę i po kropelce sok z cytryny. Doprowadzić do smaku kwaskiem cytrynowym.   
Ciasto makowe przekroić dwa razy i przełożyć masą cytrynową . Posmarować również masą górę i boki tortu. Udekorować według uznania.   

